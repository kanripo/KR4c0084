# -*- mode: mandoku-view; -*-
#+TITLE: 麟角集
#+DATE: 2015-08-24 23:49:03.979411
#+PROPERTY: ID KR4c0084
#+PROPERTY: BASEEDITION WYG    
#+PROPERTY: JUAN 附録
<pb:KR4c0084_WYG_002-1a>¶
附録¶
　省題詩¶
　　天驥呈才¶
馬知因聖出才本自天生駔駿何煩隱權竒願盡呈電¶
從雙眼落雲向四蹄輕過去王良喜嘶來伯樂驚絶塵¶
慙逸歩曵練議能名唯待金鞭下春風紫陌青¶
　　上徳不徳¶
何從稱上徳捨徳徳方全聖者如非聖賢人不自賢海¶
<pb:KR4c0084_WYG_002-1b>¶
寧言我廣神豈謂予𤣥伐善功難立無為化易宣豈惟¶
聞邃古理亦愧先天欲述猶龍㫖應忘得意筌¶
　　農祥晨正¶
玉律方移候農祥已向晨昭回當午地皎潔向天津北¶
陸収殘凍東臯見早春影浮佳氣動光射曙雲新千畝¶
功將起三推禮欲申若非齊七政何以示農人¶
　　詠白¶
非青𤣥赤黄正色配金方魚表周王徳麟呈漢帝祥寒¶
<pb:KR4c0084_WYG_002-2a>¶
來邊草逺春至嶺梅芳曵練聞良馬銜鈎見瑞狼張蒼¶
肥似瓠潘岳鬢如霜虚室能生後方知守黑長¶
　　詠菊¶
秋來多野菊節應皆黄花間葉玉如粟滿藂金出沙池¶
邊迷瑞鵠洞裏悟仙牙蘂散非紅豔香飄異(闕/)葩贈詩¶
宜魏帝泛酒稱陶家明日登髙處期君酒不賖¶
　　詠清¶
潔澈浮天色鏘洋入樂聲露零金掌滿冰結玉壺盈屏¶
<pb:KR4c0084_WYG_002-2b>¶
障排雲母簾櫳動水精南山秋雨霽北牖晩風生裴楷¶
當年意胡威近日名未知堯舜化寰宇一時清¶
　　月前菊¶
秋菊近重陽原頭復道旁藂滋寒露緑花綻晩風黄蘖¶
染枝枝豔星分處處芳乍疑金散野遥悞葉經霜籬下¶
何人採罇中滿座香唯應未歸客對此欲沾裳¶
　　上已日曲江錫宴羣臣¶
池散暮春景君垂晞露恩妙音回舜樂濃味降堯罇詔¶
<pb:KR4c0084_WYG_002-3a>¶
出傾蘭省筵開對杏園輕漣揺彩艦芳草映華軒禊事¶
輝朝曲歡聲徹帝門常陪觀者列低首望餘暄¶
　　甸服耆舊望耤千畝¶
不展三推禮如今已幾年郊畿春又至父老頸空延扶¶
杖溝塍側傾心日月邊歡欣情倍百流目地方千未覩¶
公卿從長愁犬馬先幸同黄耉意因此願聞天¶
　　曉日禁林聞清漏¶
曉過宫垣側猶聞漏水頻清音傳五夜山影值三春露¶
<pb:KR4c0084_WYG_002-3b>¶
碎金壺滴風和玉佩振依稀連鳳沼彷彿辨雞人温樹¶
初凝霧彤闈漸向晨若非鵷鷺伴誰此繼香塵¶
　　未明求衣¶
夙夜寧無凖憂勤事萬幾良宵猶未曙深殿早求衣長¶
樂鐘纔動華胥夢已歸絲綸傳紫禁黼黻進彤闈被處¶
燭仍在垂時星始稀豈惟漢文帝因此致巍巍¶
　　寒雨滴空堦¶
霏霏飄永夜滴滴落寒堦自有路岐恨那堪離别懐簷¶
<pb:KR4c0084_WYG_002-4a>¶
前聲乍碎枕畔夢全乖逺與巖泉雜㣲將漏水諧天涯¶
思舊友江上憶閒齋坐到空庭晩殘雲帶石崖¶
　　山明松雪¶
髙樹當軒曉長松帶雪明景疑殘月在林似野雲横宻¶
葉縁多亞修條被壓傾曙空連嶂白寒氣到簷清影雜¶
青牛重光迷皓鶴驚披衣凝望久無限剡溪情¶
　　元日早朝¶
史官開聖厯天子御層樓夀域南山色恩波東海流繞¶
<pb:KR4c0084_WYG_002-4b>¶
欄生杞梓當檻簇貔貅日月祥光近山河喜氣浮兆人¶
瞻鳳扆萬里御皇猷欲識春生處雞竿最上頭¶
　　原隰荑綠栁¶
晴郊浮淑氣踈栁發柔荑嫩翠原頭遍輕絲隰畔低和¶
烟方欝欝伴草欲萋萋葉少眉還短條新帶未齊離人¶
心已醉逰客歩初迷無限遷喬意芳菲正好棲¶
　　風中琴¶
虛簷來曉吹横榻有瑶琴暗報青蘋葉潜生緑綺音數¶
<pb:KR4c0084_WYG_002-5a>¶
聲隨籟去餘響入堂深徽假大王按絃因少女吟如箏¶
飄閣上似瑟鼓江潯若與鍾期㑹還知天地心¶
　　文不加㸃¶
娛賔初命賦摛翰已堪誇思發才無滯文成㸃不加筆¶
端舒錦繡手下走龍蛇罷益銀鈎勢休添麗澤華誤蝇¶
寧復見倚馬未為嘉自愧當明試含毫到日斜¶
　　曲江春望¶
暇日來南陌春晴望曲江地方駢綺席城過拂雲幢寳¶
<pb:KR4c0084_WYG_002-5b>¶
塔揺鈴鐸雲樓闢璅忩落風花片片掠水燕雙雙逰女¶
紅銀椀王孫白玉缸莫論仙禁裏祗此見雄邦¶
　　邊城暁角¶
十年抛故國五夜在邊城月照沙千里風吹角一聲清¶
音飄逺戍殘韻落荒營背雪征鴻報眠霜野馬行李陵¶
應下涙蔡琰豈勝情直是胡兒聼凉飈到䖏生¶
　　三峽聞猿¶
扁舟登椘峽孤棹下巫雲正值三聲斷仍敎五夜聞凄¶
<pb:KR4c0084_WYG_002-6a>¶
凄流洞壑杳杳透煙氛灔澦秋歸盡陽臺曙欲分何人¶
悲失計幾度恨離羣聼後盈巾涙家山接海濵¶
　　寒梧棲鳳¶
本向髙岡植寧將衆木齊雖隨楊栁落長待鳳凰棲井¶
上枝㣲亞忩前影乍低九苞和月立六律帶霜啼秦女¶
含吹管周王罷翦珪既同丹穴樹那肯宿羣雞¶
　¶
　¶
<pb:KR4c0084_WYG_002-6b>¶
　¶
　¶
　¶
　¶
　¶
　¶
　¶
　麟角集附録¶
