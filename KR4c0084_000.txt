# -*- mode: mandoku-view; -*-
#+TITLE: 麟角集
#+DATE: 2015-08-24 23:49:03.932709
#+PROPERTY: ID KR4c0084
#+PROPERTY: BASEEDITION WYG    
#+PROPERTY: JUAN 提要
<pb:KR4c0084_WYG_000-1a>¶
欽定四庫全書　　　　集部二¶
　麟角集　　　　　　　别集類一(唐/)¶
　　提要¶
　　　　臣等謹案麟角集一巻唐王棨撰棨字輔之¶
　　　　福清人咸通三年進士官至水部郎中黄巢¶
　　　　亂後不知所終唐代重進士科試以詩賦有¶
　　　　司按其聲病以為去取議者皆患其浮薄少¶
　　　　實而迄不能變其前後得人亦最為盛雖以¶
<pb:KR4c0084_WYG_000-1b>¶
　　　　當世大賢如裴度韓愈之徒皆工為之其所¶
　　　　作往往附見本集中然未有以程試之文專¶
　　　　加裒輯行世者有之自棨此集始凡律賦四¶
　　　　十五篇又棨八代孫宋著作佐郎蘋於館閣¶
　　　　得棨省題詩録附於集凡二十一篇題曰麟¶
　　　　角者葢取顔氏家訓學如牛毛成如麟角之¶
　　　　義以及第比登仙也集中佳作已多載文苑¶
　　　　英華中雖科舉之業大都鞶帨其詞無闗著¶
<pb:KR4c0084_WYG_000-2a>¶
　　　　述而一朝選舉之式畧具於斯録而存之亦¶
　　　　足備文章之一格也乾隆四十六年正月恭¶
　　　　校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
